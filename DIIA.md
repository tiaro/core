# Позиція Гільдії ІТ-Фахівців щодо "Дія Сіті"

Ми вважаємо що Дія Сіті створює суттєві ризики для ІТ-галузі та в подальшому може бути використана для нав'язування державою нових регуляцій. Вважаємо що запропоновані переваги спеціальної зони оподаткування, "англійського права" та "захисту" від правоохоронних органів не можуть бути в повній мірі імплементовані через відсутнє підгрунтя — незалежні суди.

Запровадження концепцій гіг-спеціалістів та гіг-контрактів є передумовою для фрагментації ринку та зниження мобільності спеціалістів, а також передумовою подальшої ліквідації ФОП для видів діяльності щодо ІТ.

Зважаючи на серйозну конкуренцію за людей на ринку праці, компанії змагаються за надання найкращих умов для спеціалістів, тому соціальна захищеність та гарантії, як-то: відпустки, лікарняні, медстрахування, не є проблемою для ІТ-фахівців.

Зважаючи на перші версії законопроектів, в яких були передбачені обов'язкові збори на діяльність саморегульованої організації резидентів виникає занепокоєнність, що в майбутньому ці норми повернуться у вигляді підзаконних актів або правок.

Прописані в законі пункти щодо договорів про непереманювання та неконкуренцію взагалі прямо протирічать інтересам фахівців та ринку в цілому.

Норми в 9 людей із середньою зарплатнею в 1200 євро є непідйомними для стартапів і на початку діяльності, і через півроку, коли буде необхідно показати результати аудиту для підтвердження статуса резиденту, тому проект не відповідає задекларованим цілям по стимуляції стартап-індустрії. Стати резидентами зможуть лише ті компанії, що вже сформувались та досягли відповідного ступіню розвитку перед вступом у Дія Сіті.

**Враховуючи наведені аргументи Гільдія ІТ-Фахівців виступає проти ініціативи Дія Сіті та законопроекту 4303.**

Конструктивна пропозиція Гільдії полягає в реформах трудового законодавства яке би забезпечило прозорість господарських відносин між спеціалістами та компаніями для аудиторів та інших зацікавлених сторін.